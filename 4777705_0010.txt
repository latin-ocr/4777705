 

 

 

Quaerenti, qua re adductus , post tot egregia scripta de rebus aesthetieis, imprimis
inde a saeculo xvm medio a viris doctis in lucem editis , nunc antiquum illum Plotinum de
pulchro docentem* apud viros doctos nostrates introducam, responsum paratum habeo. Est
enim Plotini philosophia quum caeteris partibus, tum in exponenda pulchri natura tam praes-
tans , ut non viderim hac de re a recentioribus sententiam prolatam esse , qua quaestio ad
meliorem finem perducatur et acutius dirimatur. Attamen nec pauci eandem viam ‚ quam philo-
sophus noster secutus est, ingressi sunt, nec dubitaverunt, quin pulchrum in sonna quaerendum
sit (1). At non viderunt, et in his restrictionibus praecipuum philosophi Neoplatonici meritum
positum esse arbitror, necesse esse, ut una modo forma quum materiae tum imprimis caeteris in
eadem re occurrentibus formis seu ideis imperet, nec formam praestantissimam ac gratissimam
per se solam minime sufficere, ut pulchra res fiat, at omnino materiem eam esse oportere, quae
a forma domari possit. Non qualiscumque materia, ν. c. res unice ad vitae commoda et prop-
ter usum ipsum facta, ea est, quae se ita-a forma subjungi sinat, ut animi spectatorum vel inviti
avocentur a materia, e qua res composita, aut ab usu, cui inservit, verbo, ab omnibus quae hac
forma continentur. Quod quum recentiores perpetuo fere neglexerint, nil mirum est profecto in
inlinitum usque disputari posse de pulchro in ejusmodi rebus, quibus neutiquam inesse possit,
licet earum partes exteriores tam artificiose confectae sint, ut eodem artificio in aliam materiam
adhibito sponte eximia pulchri species nasceretur. Diu multumque disputari potest de pulchro
in aedilicio, quod architectus ad amoeniorem vitae cultum ita instruere jussus est, ut conclavia
sint spatiosa, hieme ut frigus facile arceri possit, aestate, ut nec solis radii nimis in ea penetrent

(1) Satis notum est viro egregio in rebus aestheticis Lessingio pulchrum ita in formis solis positum filinae, ut
etiam doleret in pictura usum colorum introductum esse. Nullus autem inter recentiores est, qui propius ad Plotini
doctrinam accedat quam Schillerus (Ueber die asthetisehe Erxiehung des Mensehen. In einer Reihe von Briefen.
Operum vol. XII). Quamquam satis liquet eum Plotium nec legisse nee hujus placita novisse.

