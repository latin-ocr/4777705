 

16

ouhnbusmdividuis naturaeffingeresolet. Undeeffioeturnrtuffl mm
huvita, non repraesentare res, quales revera exsistant, sed quales temate umbe aarum
doceat eas esse potuisse.

At non habemus Aristotelis ipsius de pulchro sententiam; conjicimus modo, eam banc fuis-e
‘ex iis, quae ex universa ejus philosophandi ratione et e praeceptis, quae in libro de arte poetica
tradit, efficere liceat (t).

Nec multum nostrum consilium spectat, quaenam fuerit stagiritae de pulchro sententia: hoc
sufficit eum de philosophia Platonica hac re imprimis hene meritum esse. quod ideas e coelo in
mundum adspectabilem deducere conatus sit. '

Quum autem hoc conatu idearum dignitatem ita minuerit, ut, aeterna immutabilique earum
exsistentia, tamquam rerum longe perfectissimarum, sublata, substituerit meras abstractiones de-
sumtas ex hac imperfecta rerum natura, Novi—Platonici, qui aeque studiose Aristotelis ac
Platonis scripta legerant, id efficere studuerunt, ideas Platonicas arctissimo vinculo, quod Aristo-
teles voluisset, cum rebus sensibilibus conjungi, et vel sic tamen dignitatem ac divinam naturam,
qua Plato eas extulisset, iis vindicari posse.

Huc> spectat omnis Plotini philosophia, principis* hujus scholae antistitis. Cujus autem de
pulchro sententia , quum neutiquam intelligi queat, nisi universa ejus philosophiae indole per-
specta, age, celeberrimam illam disciplinam ad pauca placita redigere conemur, quod tamen in
tam implicita philosophandi ratione, qualem Neo-Platonici habuerint, difficillimum esse, quo magis
quis Plotinum ipsum lectitaverit, eo melius perspiciet.

Nam vix est quod, disquisitione de pulchro proposita, attendamus ad placita Stoicorum,
Epicureorum, Academicorum, Scepticorum; quippe quorum scholae totae in quaestione de summo
bono seu de rebus ad mores spectantibus occupatae, param sive potius nullam operam dederint
rebus aestheticis. Imo pulchrum investigare maluerunt in moribus hominum ac publicis institutis
quam in rebus, quae visu audituque percipiuntur, cujus rationis, qua pulchrum necessario cum
bono confundatur, quum vulgare Graecorum loquendi genus tum imprimis Socraticam philoso—
phandi rationem ac praecipuorum ejus discipulorum Xenophontis et Platonis ansam dedisse, supra
(p. 12) jam monuimus.

A Plotino (2) igitur quum ideis tum materiae suus utrique indicatur locus. quem occupat in
universo rerum humanarum ac divinarum. At summum principium, e quo omnia pendent, est
deus, qui identidem τὸ unum et bonum appellatur, quia omnia, quae ex eo oriuntur, bona sunt.
Caeteroquin Plotinus negat deum huncce cognosci posse: nullum de eo praedicatum valet, cujus

(1) Nam pulchrum ex Aristotelis sententia non contineri τῇ συμμετρίᾳ sponte liquet reputantibus hanc modo
adnumerari iis notis (εἴδεσι), quibus pulchrum efficiatum cf. impr. Creuz. ad Plot. de Pulchr. , p. 147.

(2) Scio equidem rationem, qua Plotini placita tradam, nonnullis locis valde discrepare a ratione, quam scriptores
de historia philisophiae secutos esse videam, neseio quam philosophorum Germanorum e recentioribus temperans
cogitandi rationem antiquis illis philosophis obtrudentes.

