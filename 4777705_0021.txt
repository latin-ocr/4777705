14

qua unum absolutum seu deus ipse summum sui amorem excitet et'sdspoetu formae. suae per-
fectae nos sancta summaque voluptate perfundat. Hinc fit, ut formae pulchrae muas, imus
pulchri caelestis imagines, amorem moveant , visum auditumque, sensus, quibus inter facultates
animi phantasia alitur, voluptate , grato jucundoque sensu afficiant. Et quod'attinet ‘ad arti-
ficem ‚ pictorem, statuarium , architectum , et horum , sicut pulchri ipsius, duplex genus est, pro
uti operibus artis suae effingunt ideas rerum, verum coelesteque pulchrum animis ipsorum ex
antecedenti vita inhaerens , aut solummodo res terrestres. vulgares , mutabiles ante oculos habeant .
easque arte sua quam accuratissime imitari conentur. Artificem hujus pulchri in mundo adspec-
tabili imitatorem tangit reprehensio , qua Plato in libris de Rep. invehitur in varias artes ‚ docens
id esse scopum pictoris et statuarii, ut praebeat falsam vanamque speciem rerum ad oculos specta-
toris fallendos et captandos. Tunc, si artes liberales ita exercentur, poesis et musica occupant
infimum gradum, quippe quae ne mundum adspectabilem quidem, sed saepe falsas illas ejus
imagines decantare et vocibus repraesentare soleant.

Hanc vero non fuisse eximii philosophi de vera poesi sententia satis patet quum ex universa
ejus philosophiae indole tum imprimis e loco classico Phaedri, quo verus poeta his laudibus extollitur:
Τρία &barb μουσῶν κατακωχή τε καὶ μανία λαβοῦσα ἁπαλὴν καὶ ἄβατα-ον ψυχὴν ἐγείρουσα καὶ ἕκβακχεύ
ουσα κατά τε ᾠδὰς καὶ κατὰ τὴν ἄλλην ποίησιν μυρία τῶν παλαιῶν ἔργα κοσμοῦσα τοὺς ἐπιγιγνομένους
παιδεύει. ὃς nu ἄνευ μανίας Μουσῶν ἐπὶ ποιητικὰς θύρας ἀφίκηται, πεισθεὶς ὥς ἄρα ἐκ τέχνης ἱκανὸς ποιητὴς
ἐσᾷμενος, ἀτελὴς αὐτός τε καὶ ἡ ποίησις ὑπὸ τῆς τῶν μαινομένων ἧ τοῦ σωφρονοῦντος ἠφανίσθη.
Est nempe talis artifex imitator ideae veri pulchri, cujus ingenium egregie expressit Cicero, ubi
de Phidia ita dicit (Orat. 2. 3.): „Sed ipsius in mente insidebat species pulchritudinis eximia
„ quaedam, quam intuens in eaque defixuS, ad illius similitudinem artem et manum dirigebat.'''
Hinc Plato in enumeratione vitarum in eodem dialogo Phaedro (p. 248 D.) primum dignitatis locum
adsignat τῷ μουσικῷ, sextum demum τῷ ποιητικῷ ἢ τῶν περὶ μιμησίν τινι ἄλλῳ. Sunt nempe illi, quos
in libr. de Rep. tangit opifices, hi vero, quos in Phaedro summis laudibus extollit, artifices.

Ni fallor, Platonis sententia de pulchro huc redit:

Est pulchrum bifarium, pulchrum vere ita dictum seu idea pulchri, et pulchrum in rebus
adspectabilibus.

Prius pulchrum ab intellectu humano percipi nequit, est tamen arctissime conjunctum cum vero
bonoque, cujus tamquam forma externa est.

Alterum pulchri genus est hujus imago, at ea admodum depravata. Conspicitur in rebus
auditui visuique objectis , illosque sensus voluptate afficit. Quum autem verum pulchrum sine
bono cogitari nequeat, neque hoc quamvis imperfectum pulchrum carebit utilitate, quae item est
imago veri boni.

Ea voluptas visus auditusque purissima percipitur in adspectandis figuris mathematicis, immixtis
coloribus, in audiendis puris soniS, quippe cui voluptati nullus dolor seu ingratus sensus
oppositus vel admixtus sit. En itaque genus pulchri proxime ad verum pulchrum accedens.

